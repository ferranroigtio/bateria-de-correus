Feliç dia de sant Valentí
Vull donar-te la mà, tenir-te a prop, abraçar-te, estrènyer-te, omplir-te de petons amb tendresa i deixar reposar el teu cap sobre el meu pit perquè sentis com batega el meu cor per tu. Et trobo a faltar.
1.jpg

Una de carrinclona
Vaig escriure el teu nom al cel, però el vent el va esborrar. Vaig escriure el teu nom a la sorra, però les onades el varen esborrar. Vaig escriure el teu nom al meu cor i s'hi quedarà per sempre, per sempre, per sempre.
2.jpg

Declaració
Gràcies per ser-hi sempre per mi. No he conegut mai ningú capaç d'estimar amb aquesta intensitat. Per mi, ets la millor amant del món sencer. No tinc remei: t'estimo amb un amor pregon.
3.jpg

Confessions de matinada
Em semblava que l'amor estava sobrevalorat fins que em vaig enamorar de tu. Tu ho vares canviar tot –el meu món, la meva vida.
4.jpg

La distància
Quan t'enyoro tant, sovint tombo els ulls al cel. Ja sé que no t'hi trobaré, però em recomforta pensar que tots dos som sota aquest mateix cel. Per què ets tan lluny de mi?
5.jpg

Som u
Però tant se val d'on siguis –sempre puc sentir-te bategar el cor si m'ajec i puc veure el teu rostre quan tanco els ulls. T'estimo, caramalet meu!
6.jpg

Pensaments d'anada i de tornada
De bon matí, a la càlida tarda, al vespre tenebrós o en la solitud de la nit, si mai penses en mi, sàpigues que hi ha algú altre pensant en tu. Et trobo tant a faltar.
7.jpg

Sant tornem-hi
La gent diu que només et pots enamorar una vegada. Però estan tots equivocats, perquè cada vegada que et veig em torno a enamorar altre cop de tu.
8.jpg

L'apocalipsi
Encara que les estrelles s'apaguin o que la lluna deixi d'il·luminar el món, sé que no he de tenir por de res –el meu àngel de la guarda em vigila, em cuida i m'estima ara i per sempre. T'estimo.
9.jpg

Bon dia!
Com més temps passem plegats, més m'enamoro de tu, cada dia. Tens un cor molt gentil, molt bonic, i prometo cuidar-lo al llarg de tota la meva vida. T'estimo!
10.jpg

Si jo fos poeta...
Perquè has vingut han florit els lilàs i han dit llur joia envejosa a les roses: mireu la noia que us guanya l'esclat, bella i pubilla, i és bruna de rostre. De tant que és jove enamora el seu pas –qui no la sap quan la veu s'enamora. Perquè has vingut jo ara torno a estimar: diré el teu nom i el cantarà l'alosa. (Joan Salvat-Papasseit)
11.jpg

Aquesta en fa dotze
Si fos una llàgrima als teus ulls, lliscaria galta avall fins als teus llavis. Però si tu fossis una llàgrima als meus ulls, ja mai més no ploraria per por de perdre't.
12.jpg

I aquesta enceta les dotze que falten
El meu món era tan buit i fosc que res no semblava tenir sentit. Quan et vaig conèixer, però, va ser com si el cel damunt meu s'acabés d'encendre amb un miler d'estrelles. T'estimo!
13.jpg

És ben veritat
La nostra història d'amor és la més bonica que hagi vist mai aquesta terra. Ets com una pedra preciosa que no voldria perdre mai. El teu amor dona sentit a la meva vida cada dia. Gràcies per ser la persona més bona que he conegut mai.
14.jpg

Sense calculadora
Mai no havia gosat de somiar que tindria prou sort de tenir-te a la meva vida. Ara compto els dies que falten per escalfar-te les mans entre les meves mans.
15.jpg

Puc escriure els versos més tristos aquesta nit
T'estimo sense saber com, ni quan, ni d'on. Simplement t'estimo, sense problemes ni orgull. T'estimo així perquè no conec altra manera d'estimar fora d'aquesta, que no hi ha ni jo ni tu, tan íntima que la teva mà sobre el meu pit és la meva mà, tan íntima que quan m'adormo se't tanquen els ulls. (Pablo Neruda)
16.jpg

Més enyorança
A tu, amor meu, et puc estimar ferament, et puc abraçar tendrament, en tu puc confiar-hi plenament. Ho ets tot per mi i et trobo molt a faltar!
17.jpg

Mal temps?
Vaig demanar una mica i vaig rebre molt, vaig buscar poc i vaig trobar ple, volia un tresor i em vares ploure tu –ara estic xop, xop de tu, dolça estimada.
18.jpg

L'última nit de les vacances de Nadal
Algun dia, quan tingui els ànims per terra i el món sigui fred i gris, em farà brillar els ulls el sol fet de pensar en tu i de recordar la patxoca que fas aquesta nit.
19.jpg

Milionari
El teu amor no deixa mai de captivar-me. Solia preguntar-me quina mena de singular criatura de Déu devies ser. Tens una manera de fer tan encisadorament plena de passió, de compassió, de desig i de simpatia! Dec ser la persona més afortunada d'haver-te trobat.
20.jpg

Més, molt més
Ets la persona més exquisida, amorosa, tendra i preciosa que he conegut mai. I fins i tot això et queda petit.
21.jpg

Un viatge intergalàctic
Del no-res vares aparèixer a la meva vida i l'has feta molt més meravellosa, sens dubte. Gràcies per existir, enamorada meva. Cada moment que hem compartit és el meu record més valuós. T'estimo d'aquí a la lluna i tornar.
22.jpg

I tu, què vols?
Jo vull aquell amor que dura per sempre. I una bona pila de trapelleries entre els llençols.
23.jpg

Prou
Potser les paraules no aconseguiran d'expressar com t'estimo, però les meves obres demostraran sempre l'amor que et tinc. T'estimava ahir, t'estimo avui i t'estimaré fins que no hi hagi demà!
24.jpg
